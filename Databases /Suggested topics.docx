ΠΡΟΤΕΙΝΟΜΕΝΕΣ ΕΡΓΑΣΙΕΣ (2024)

1)  Οργάνωση Εκθέσεων
Στόχος είναι ο σχεδιασμός και η ανάπτυξη μιας Β.Δ. για την καταγραφή των απαραίτητων πληροφοριών σχετικά με την οργάνωση εκθέσεων.  Χρειάζεται να αποθηκεύουμε πληροφορίες σχετικά με τα εξής:
Η έκθεση έχει συγκεκριμένο όνομα, αφορά ένα συγκεκριμένο αντικείμενο (π.χ. τουρισμό ή 
γεωργικά προϊόντα), χρονική διάρκεια, και τόπο διεξαγωγής (πόλη και κράτος).
Η έκθεση οργανώνεται από κάποιον φορέα με την συνδρομή κρατικών οργανισμών και ιδιωτικών επιχειρήσεων. Για όλους αυτούς πρέπει να γνωρίζουμε τα ονόματα τους, του αντιπροσώπους τους, αν ανήκουν στο κράτος ή σε ιδιώτες, την διεύθυνση τους, το ΑΦΜ τους, και το πλήθος ατόμων που θα διαθέσουν για την υποστήριξη της έκθεσης. Για κάθε φορέα/οργανισμό/επιχείρηση υπάρχει ένας μοναδικός αντιπρόσωπος, για το οποίο πρέπει να γνωρίζουμε το όνομα και το ID του.
Στην έκθεση συμμετέχουν επίσης οι εκθέτες, που μπορεί να είναι εταιρίες ή μεμονωμένα άτομα, το προσωπικό ασφάλειας, και η γραμματεία υποστήριξης της έκθεσης. Για τους εκθέτες πρέπει να γνωρίζουμε αν είναι εταιρίες ή άτομα, τα ονόματα τους, τις κατηγορίες στις οποίες ανήκουν τα εκθέματα τους, και το πλήθος των εκθεμάτων τους σε κάθε κατηγορία, και συνολικά. Αν είναι εταιρίες πρέπει να γνωρίζουμε το ΑΦΜ και την ΔΥΟ στην  οποία υπάγονται. Αν είναι άτομα πρέπει να γνωρίζουμε την διεύθυνση τους. Για τα μέλη του προσωπικού ασφαλείας και της γραμματείας πρέπει να γνωρίζουμε ονόματα, και ρόλους (π.χ. προϊστάμενος, υπεύθυνος οικονομικών κτλ.). Για τα μέλη του προσωπικού ασφαλείας πρέπει να γνωρίζουμε και το πότε έχουν βάρδια (πρωινή, απογευματινή, ή νυχτερινή).
Το κάθε έκθεμα της έκθεσης έχει συγκεκριμένο τίτλο, κωδικό, και κατηγορία. Επίσης, έχει και συγκεκριμένο περίπτερο στο οποίο εκτίθεται.
Τα εκθέματα είναι κατανεμημένα σε περίπτερα ανάλογα με τις κατηγορίες τους. Κάθε κατηγορία μπορεί να αντιστοιχεί σε ένα ή σε περισσότερα περίπτερα. Ένα περίπτερο μπορεί να περιέχει εκθέματα το πολύ δύο διαφορετικών κατηγοριών. Για κάθε περίπτερο πρέπει να γνωρίζουμε μια περιγραφή της τοποθεσίας του μέσα στον χώρο της έκθεσης.
Η έκθεση έχει πρωινό και απογευματινό ωράριο λειτουργίας. Για τον υπολογισμό στατιστικών, θέλουμε να καταγράφεται πόσοι επισκέπτες την επισκέπτονται στο πρωινό ωράριο καθώς και πόσοι στο απογευματινό. Επίσης, πρέπει να καταγράφεται το πλήθος επισκέψεων σε κάθε περίπτερο.
Τέλος θέλουμε να καταγράφονται τα έσοδα της έκθεσης από τα εισιτήρια και από τις πωλήσεις προϊόντων. Σχετικά με το δεύτερο, θέλουμε να ξέρουμε τι έσοδα είχε η κάθε κατηγορία προϊόντων, και πόσα προϊόντα κάθε κατηγορίας πωλήθηκαν. Επίσης για κάθε αγορά πώληση εισιτηρίου ή προϊόντος πρέπει να καταγράφεται αν έγινε με κάρτα ή με μετρητά, και στην περίπτωση των προϊόντων, αν πωλήθηκε σε ιδιώτη ή σε εταιρία.  

2)  Σύστημα Διαχείρισης Κινηματογράφου  

Στόχος είναι ο σχεδιασμός και η ανάπτυξη μιας ΒΔ που θα υποστηρίζει την λειτουργία ενός κινηματογράφου. Απαιτείται να αποθηκεύονται πληροφορίες σχετικά με τα εξής: 

Ο κινηματογράφος έχει ορισμένες αίθουσες. Η κάθε αίθουσα έχει ένα νούμερο (π.χ. αίθουσα 1), βρίσκεται σε έναν συγκεκριμένο όροφο, έχει κάποια χωρητικότητα, και διαθέτει ένα συγκεκριμένο πλήθος εισόδων/εξόδων.
Οι ταινίες που παίζονται στον κινηματογράφο έχουν τίτλο, σκηνοθέτη, εταιρία παραγωγής, έτος κυκλοφορίας, και ένα σύνολο πρωταγωνιστών. Η κάθε ταινία παίζεται σε κάποιες από τις αίθουσες του κινηματογράφου για ένα συγκεκριμένο χρονικό διάστημα (που μπορεί να διαφέρει από αίθουσα σε αίθουσα).
Για κάθε ταινία πρέπει να αποθηκεύεται το πλήθος των εισιτηρίων που κόπηκαν. Ένα εισιτήριο αφορά μια συγκεκριμένη ταινία, θέση και αίθουσα, και μπορεί να είναι μειωμένο ή ολόκληρο. Επίσης το κάθε εισιτήριο μπορεί να είναι πρώτης ή δεύτερης κλάσης, ανάλογα με την θέση στην οποία αντιστοιχεί.
Στον κινηματογράφο εργάζονται υπάλληλοι που μπορεί να είναι ταμίες, ταξιθέτες, προσωπικό ασφάλειας, και προσωπικό καθαριότητας. Για κάθε υπάλληλο πρέπει να γνωρίζουμε τα προσωπικά του στοιχεία (όνομα, αριθμός ταυτότητας, διεύθυνση, ηλικία). Για τους ταξιθέτες και για το προσωπικό καθαριότητας πρέπει να γνωρίζουμε τις αίθουσες για τις οποίες είναι υπεύθυνοι και το ωράριο εργασίας τους σε κάθε αίθουσα. Για κάθε μέλος του προσωπικού ασφαλείας πρέπει να γνωρίζουμε την βάρδια στην οποία εργάζεται (πρωί, απόγευμα, βράδυ). Για τους ταμίες πρέπει να γνωρίζουμε το πλήθος των εισιτηρίων που έκοψαν για κάθε ταινία.
Ο κινηματογράφος προμηθεύεται ταινίες από εταιρίες διανομής. Η κάθε τέτοια εταιρία έχει όνομα, ΑΦΜ, διεύθυνση. Επίσης, πρέπει να γνωρίζουμε τα στοιχεία (όνομα, email) του υπεύθυνου επικοινωνίας. Η κάθε ταινία διανέμεται από μια εταιρία διανομής.
Ένας πελάτης του κινηματογράφου μπορεί να αγοράσει ένα ή περισσότερα εισιτήρια. Η πληρωμή των εισιτηρίων μπορεί να γίνει είτε με κάρτα είτε με μετρητά. Πρέπει να καταγράφεται η ημερομηνία και η ώρα που γίνεται η κάθε πληρωμή, καθώς και ο ταμίας στον οποίο έγινε η πληρωμή. Στην περίπτωση πληρωμής με κάρτα πρέπει να αποθηκεύεται το νούμερο της κάρτας, το είδος της (visa, mastercard, κτλ.) και το όνομα του κατόχου.
Ο κινηματογράφος οργανώνει και αφιερώματα κατά τη διάρκεια των οποίων προβάλλονται εξειδικευμένες ταινίες σε μια από τις αίθουσες. Για κάθε αφιέρωμα πρέπει να γνωρίζουμε τις ταινίες που περιλαμβάνει, την αίθουσα όπου γίνονται οι προβολές, την ημερομηνία έναρξης και την διάρκεια του αφιερώματος.
                                                                  

3) Σύστημα δανεισμού μίας βιβλιοθήκης.  

Στόχος είναι ο σχεδιασμός και η ανάπτυξη μιας ΒΔ που θα υποστηρίζει την λειτουργία μιας βιβλιοθήκης. 
Στην ΒΔ θα αποθηκεύονται τα βιβλία (που έχουν ISBN και συγγραφείς), τα περιοδικά (που έχουν εκδοτικό οίκο), τα άρθρα (που έχουν έτος έκδοσης και συγγραφείς) και τα cd (που έχουν περιγραφή περιεχομένου). Όλα μαζί αποτελούν τα Library Titles.  Κάθε Library Title  έχει ένα μοναδικό όνομα αλλά μπορεί να έχει πολλά αντίγραφα (αποτελούν τα Library Items). Για κάθε Library Title πρέπει να γνωρίζουμε πόσα αντίγραφα έχει στην βιβλιοθήκη. Το κάθε αντίγραφο (Library Item) έχει έναν κωδικό και μπορεί να είναι δανεισμένο σε κάποιο μέλος της βιβλιοθήκης.  
Τα μέλη της βιβλιοθήκης είναι προπτυχιακοί φοιτητές, μεταπτυχιακοί φοιτητές, υποψήφιοι διδάκτορες (Υ.Δ.), και καθηγητές. Για όλους αυτούς πρέπει να γνωρίζουμε τον κωδικό τους στην βιβλιοθήκη, το ονοματεπώνυμο τους, το τμήμα τους, και την διεύθυνση email που έχουν. Για τους προπτυχιακούς πρέπει  να ξέρουμε το έτος σπουδών και τον αριθμό μητρώου. Για τους μεταπτυχιακούς πρέπει να ξέρουμε τον κωδικό του μεταπτυχιακού προγράμματος που παρακολουθούν. Για τους Υ.Δ. πρέπει να ξέρουμε το έτος σπουδών στο οποίο βρίσκονται. Για τους καθηγητές πρέπει να γνωρίζουμε την βαθμίδα τους.
Ένας προπτυχιακός φοιτητής μπορεί να δανειστεί μόνο βιβλία, ένας μεταπτυχιακός βιβλία και cd, ένας Υ.Δ. βιβλία, cd και περιοδικά, κι ένας καθηγητής μπορεί να δανειστεί οποιοδήποτε Library Item.  
Οι βιβλιοθηκάριοι μπορούν να εισάγουν καινούρια Library Titles στη βάση δεδομένων καθώς και να εγγράψουν καινούρια μέλη στη βιβλιοθήκη. Για κάθε βιβλιοθηκάριο πρέπει να γνωρίζουμε το ονοματεπώνυμο του, την διεύθυνση του, και τα έτη απασχόλησης στη βιβλιοθήκη.
Για κάθε δανεισμό πρέπει να γνωρίζουμε την ημερομηνία που έγινε, από ποιον έγινε, και την ημερομηνία επιστροφής. Επίσης πρέπει να γνωρίζουμε τον βιβλιοθηκάριο που διαχειρίστηκε τον δανεισμό.
Για κάθε επιστροφή πρέπει να γνωρίζουμε την ημερομηνία που έγινε και τον βιβλιοθηκάριο που την διαχειρίστηκε.
Για κάθε εγγραφή μέλους πρέπει να γνωρίζουμε την ημερομηνία που έγινε καθώς και τον βιβλιοθηκάριο που την έκανε.  


4) Συνεργείο Αυτοκινήτων         

Θέλουμε να σχεδιάσουμε και να υλοποιήσουμε μια ΒΔ για ένα συνεργείο αυτοκινήτων, στην οποία διατηρούμε την παρακάτω πληροφορία:
Για κάθε πελάτη, καταγράφουμε το όνομα του, τη διεύθυνσή του, και ένα τηλέφωνο επικοινωνίας.
Για κάθε αυτοκίνητο έχουμε τον αριθμό πινακίδων του, τη μάρκα (πχ FIAT, BMW) και το μοντέλο του (πχ, Punto, Polo).
Για κάθε αυτοκίνητο που έχει επισκευαστεί στο συνεργείο έχουμε πληροφορίες σχετικά με την ασφάλιση του. Συγκεκριμένα, το όνομα της ασφαλιστικής εταιρίας, τις ημερομηνίες έναρξης και λήξης της ασφάλειας, το αν είναι απλή ή μικτή, και τις καλύψεις που προσφέρει.
Για κάθε επισκευή, αποθηκεύουμε μια περιγραφή της εργασίας που έγινε (έως 200 χαρακτήρες), την ημερομηνία, και το συνολικό κόστος.
Μια επισκευή περιλαμβάνει αλλαγή μηδέν ή περισσοτέρων εξαρτημάτων (π.χ., μπαταρία, τακάκια, κλπ). Για κάθε εξάρτημα καταγράφουμε τον μοναδικό κωδικό αριθμό του, το όνομα του εξαρτήματος και το κόστος του.
Το συνεργείο έχει πολλούς υπαλλήλους για τους οποίους πρέπει να γνωρίζουμε το όνομα, την διεύθυνση, τα έτη προϋπηρεσίας, και τον μηνιαίο μισθό. 

Επιπρόσθετα, ισχύουν τα εξής:
Σε κάθε αυτοκίνητο γίνονται μία ή περισσότερες επισκευές. Η κάθε επισκευή γίνεται σε μια συγκεκριμένη ημερομηνία.
Κάθε πελάτης είναι ο βασικός ιδιοκτήτης ενός ή περισσοτέρων αυτοκινήτων. Κάθε αυτοκίνητο μπορεί να έχει πολλούς ιδιοκτήτες αλλά ένας είναι ο βασικός. Χρειάζεται να γνωρίζουμε τα ονόματα όλων των ιδιοκτητών κάθε αυτοκινήτου που έχει επισκευαστεί στο συνεργείο.
Στην κάθε επισκευή συμμετέχουν ένας ή περισσότεροι υπάλληλοι του συνεργείου. Όλοι οι υπάλληλοι που συμμετέχουν σε μια επισκευή πρέπει να καταγράφονται, και ένας εξ αυτών θα πρέπει να είναι ο υπεύθυνος για την επισκευή ώστε να μπορεί να επικοινωνεί μαζί του ο ιδιοκτήτης για ερωτήματα σχετικά με την επισκευή.
Ο υπεύθυνος μιας επισκευής αναλαμβάνει και την είσπραξη του απαιτούμενου ποσού για την επισκευή. Η πληρωμή μπορεί να γίνει από τον πελάτη με μετρητά ή κάρτα. Πρέπει να καταγράφεται ο τρόπος πληρωμής, η ημερομηνία πληρωμής και ο κωδικός της απόδειξης που εκδόθηκε.


5) Κατάστημα Πώλησης Η/Υ         

Το ζητούμενο είναι η σχεδίαση και υλοποίηση μιας ΒΔ για τις ανάγκες ενός καταστήματος πώλησης ηλεκτρονικών υπολογιστών και εκτυπωτών. Επιπλέον, το κατάστημα πουλά εξαρτήματα των συσκευών (π.χ. μνήμη RAM, σκληρούς δίσκους, οθόνες, μελάνι εκτύπωσης κλπ). Όλα τα προϊόντα του καταστήματος είναι καταχωρημένα στη ΒΔ. Θα πρέπει να αποφασίσετε εσείς ποια θα συμπεριλάβετε στην σχεδίαση, σε λογικά πλαίσια. 
H ΒΔ του καταστήματος πρέπει να διατηρεί τις παρακάτω πληροφορίες: 
Κάθε είδος αντικειμένου στο κατάστημα (π.χ. Apple Macbook Pro, Laptop Toshiba Satellite, κτλ.) έχει ένα όνομα, ένα κόστος και μια σύντομη περιγραφή. Επίσης γνωρίζουμε το πλήθος των αντικειμένων αυτού του είδους που βρίσκονται στο στοκ του καταστήματος. 
Κάθε συγκεκριμένο αντικείμενο ανήκει σε ένα είδος και χαρακτηρίζεται από ένα μοναδικό κωδικό. 
Η πώληση ενός συνόλου αντικειμένων γίνεται είτε επί τόπου από υπαλλήλους, είτε μέσα από τη σελίδα δικτύου της επιχείρησης. Για κάθε πώληση πρέπει να γνωρίζουμε πως έγινε, πότε έγινε, το συνολικό της κόστος, και τα αντικείμενα που περιλαμβάνει. Επίσης πρέπει να γνωρίζουμε τον τρόπο πληρωμής.
Αν η πληρωμή μια πώλησης έγινε με κάρτα, πρέπει να γνωρίζουμε τα στοιχεία της κάρτας. Δηλ. τον κάτοχο, τον αριθμό, την ημερομηνία λήξης, και το είδος της κάρτας (π.χ. Master, Visa, κτλ.).
Πρέπει να καταγράφονται οι πελάτες του καταστήματος ώστε να μπορεί το κατάστημα να τους ενημερώνει σχετικά με προσφορές. Για κάθε πελάτη πρέπει να γνωρίζουμε το όνομα του, την διεύθυνση του, το email του, και τις αγορές που έχει κάνει. Για κάθε προσφορά πρέπει να καταγράφουμε το είδος που προσφέρεται και την τιμή της προσφοράς.
Στο κατάστημα εργάζονται ορισμένοι υπάλληλοι οι οποίοι είναι υπεύθυνοι για τη διαχείριση του. Πρέπει να γνωρίσουμε τα ονόματα τους, τις διευθύνσεις τους, και τους μισθούς τους. 
Για κάθε πώληση που γίνεται υπάρχει ένας υπεύθυνος υπάλληλος που την διαχειρίστηκε καθώς και ένα τιμολόγιο που αφορά την πληρωμή της.  
Αν το στοκ ενός είδος προϊόντος πέσει κάτω από το κατώτερο επιτρεπτό του όριο, πρέπει να γίνει παραγγελία για νέα αντικείμενα του προϊόντος. Την παραγγελία διαχειρίζεται ένας υπάλληλος και έχει κωδικό, ημερομηνία, είδος προϊόντος και πλήθος αντικειμένων που παραγγέλλονται.


6) Σύστημα Κράτησης Αεροπορικών Θέσεων   

Το ζητούμενο είναι η σχεδίαση και υλοποίηση μιας ΒΔ για τις αναζητήσεις πτήσεων και τις κρατήσεις αεροπορικών θέσεων σε πρακτορείο ταξιδιών. Συγκεκριμένα:

Χρειάζεται να κρατάμε κάποιες πληροφορίες σχετικά με τα ταξίδια των πελατών του πρακτορείου. Οι πληροφορίες που ενδιαφέρουν για κάθε ταξίδι είναι: Η ημερομηνία του ταξιδιού, ο τόπος αναχώρησης, ο προορισμός, τυχόν περιορισμοί για τις ώρες ταξιδιού, και ο αριθμός των ταξιδιωτών. 
Κάθε πτήση χαρακτηρίζεται από την αεροπορική εταιρεία που την προσφέρει, τον αριθμό πτήσης, τα αεροδρόμια αναχώρησης και προορισμού, τις ώρες αναχώρησης και άφιξης, και το είδος του αεροπλάνου. 
Αφού ο πελάτης εισάγει τις πληροφορίες του ταξιδιού του, το σύστημα προτείνει μια λίστα από υποψήφιες πτήσεις στον πελάτη. Πρέπει να γνωρίζουμε ποιες πτήσεις προτάθηκαν σε κάθε πελάτη.
Για να γίνει κράτηση θέσης, ο πελάτης επιλέγει μια πτήση και δίνει τα προσωπικά του στοιχεία. Αυτά είναι το ονοματεπώνυμο, το ΑΦΜ, η ημερομηνία γέννησης, και η διεύθυνση του. 
Το αεροπορικό εισιτήριο που εκδίδεται αντιστοιχεί σε μια συγκεκριμένη πτήση, έχει έναν μοναδικά κωδικό και μια τιμή. Κάθε εισιτήριο συνοδεύεται από μια απόδειξη για τον πελάτη. Για κάθε απόδειξη καταχωρείται η ημερομηνία και η ώρα  έκδοσης της και ένας συγκεκριμένος αριθμός.
Η πληρωμή μπορεί να γίνει είτε με μετρητά είτε με πιστωτική κάρτα. Εάν γίνει με κάρτα τότε πρέπει να καταχωρούνται τα στοιχεία της κάρτας. Δηλ. ο κάτοχος, ο αριθμός, η ημερομηνία λήξης, και το είδος της κάρτας (π.χ. Master, Visa, κτλ.). 
Ανά πάσα στιγμή ο πελάτης μπορεί να ακυρώσει μια κράτηση που έχει κάνει. Για να γίνει αυτό, χρειάζονται τα προσωπικά του στοιχεία και τα στοιχεία της κράτησης του. Για κάθε ακύρωση πρέπει να γνωρίζουμε το ποσό των χρημάτων που θα του επιστραφούν	.


7) Σύστημα Ηλεκτρονικών Κρατήσεων σε Μουσείο    

Το ζητούμενο είναι ο σχεδιασμός και η υλοποίηση μιας ΒΔ για πληροφορίες επισκέψεων από διάφορα σχολεία στις εκθέσεις ενός μουσείου. Το συγκεκριμένο μουσείο φιλοξενεί πολλές εκθέσεις με διαφορετική θεματολογία η κάθε μία, συγκεκριμένες ημέρες το χρόνο. Θέλουμε να κρατάμε τις εξής πληροφορίες:
Οι εκθέσεις βάσει των εκθεμάτων κατατάσσονται στις εξής κατηγορίες: 
oΛογοτεχνία 
oΖωγραφική 
oΓλυπτική 
oΘέατρο 
Η κάθε έκθεση έχει μια ημερομηνία έναρξης και λήξης, καθώς και ένα συγκεκριμένο πλήθος εκθεμάτων και ατόμων που μπορεί να υποδεχθεί.
Το κάθε έκθεμα έχει έναν κωδικό, την ημερομηνία κατασκευής του και μια σύντομη περιγραφή.
Κάθε κράτηση γίνεται από ένα σχολείο και αφορά συγκεκριμένη ημερομηνία και ξενάγηση και συγκεκριμένη έκθεση. Επίσης περιλαμβάνει ένα ποσό προκαταβολής.
Για κάθε έκθεση διεξάγονται 8 ξεναγήσεις την ημέρα και κάθε ξενάγηση έχει συγκεκριμένες ώρες έναρξης και λήξης.
Για το κάθε σχολείο που επισκέπτεται το μουσείο πρέπει να κρατάμε τα εξής στοιχεία: Πόλη, Κατηγορία (Δημοτικό, Γυμνάσιο, Λύκειο), Τίτλος Σχολείου, Πλήθος Μαθητών που θα επισκεφθούν την έκθεση.
Στη ΒΔ πρέπει να αποθηκεύονται, σε μορφή ερωτηματολογίων, οι εντυπώσεις των μαθητών από μια επίσκεψη που έχει πραγματοποιηθεί. Για την κάθε επίσκεψη ενός συγκεκριμένου σχολείου σε μια συγκεκριμένη έκθεση θα υπάρχει ένα σύνολο ερωτηματολογίων. 
Το κάθε ερωτηματολόγιο θα έχει συμπληρωθεί (ανώνυμα) από έναν μαθητή θα περιέχει ένα σύνολο απαντήσεων, κάποια γενικά σχόλια, τα αγαπημένα εκθέματα του μαθητή (έως 5), και έναν συνολικό βαθμό για την έκθεση στην κλίμακα 0-10.
Ένα σχολείο μπορεί να ακυρώσει μια κράτηση που έχει κάνει. Για να γίνει αυτό, χρειάζονται τα στοιχεία της κράτησης. Για κάθε ακύρωση πρέπει να γνωρίζουμε το ποσό των χρημάτων που θα επιστραφούν στο σχολείο.


8) Διαχείριση Νοσοκομείου    

Το ζητούμενο είναι ο σχεδιασμός και η υλοποίηση μιας ΒΔ για την υποστήριξη της διαχείρισης ενός νοσοκομείου. Χρειάζεται να καταχωρούνται πληροφορίες σχετικά με τα εξής: 
Ένα νοσοκομείο αποτελείται από κλινικές (παθολογική, καρδιολογική, χειρουργική, κλπ.) και εργαστήρια (βιοχημικό εργαστήριο, αιματολογικό, κλπ). 
Το νοσοκομειακό προσωπικό απαρτίζεται από Ιατρούς, Νοσηλευτές και Παραϊατρικό Προσωπικό. 
Κάθε κλινική και κάθε εργαστήριο έχει έναν προϊστάμενο που πρέπει να είναι ιατρός. Κάθε ιατρός μπορεί να είναι προϊστάμενος σε το πολύ μια κλινική.  Κάθε Ιατρός μπορεί να είναι προϊστάμενος σε το πολύ ένα εργαστήριο (μπορεί να είναι προϊστάμενος σε μια κλινική και ένα εργαστήριο. 
Κάθε γιατρός, εκτός από τα προσωπικά του στοιχεία (όνομα, επώνυμο, ηλικία, αριθμό ταυτότητας), έχει μια ειδίκευση (Παθολόγος, Καρδιολόγος, Ορθοπεδικός κτλ) και ανήκει μόνο σε μία κλινική και μόνο σε ένα εργαστήριο. 
Το νοσηλευτικό προσωπικό μπορεί να ανήκει σε παραπάνω από μια κλινικές αλλά απασχολείται μόνο σε κλινικές και όχι σε εργαστήρια. Για το νοσηλευτικό προσωπικό χρειάζεται να γνωρίζουμε προσωπικά στοιχεία (όνομα, επώνυμο, ηλικία, αριθμό ταυτότητας) καθώς και την βαθμίδα (προϊσταμένη, νοσοκόμος Α, νοσοκόμος Β).  
Τα μέλη του παραϊατρικού προσωπικού απασχολούνται μόνο σε εργαστήρια και συγκεκριμένα σε ένα και μόνο εργαστήριο. Για τα μέλη αυτά πρέπει να γνωρίζουμε προσωπικά στοιχεία (όνομα, επώνυμο, ηλικία, αριθμό ταυτότητας) καθώς και την εξειδίκευση τους (π.χ. παρασκευαστές, τραυματιοφορείς, κτλ.).
Για κάθε ασθενή που εισάγεται στο νοσοκομείο πρέπει να γνωρίζουμε τα προσωπικά του στοιχεία (όνομα, επώνυμο, ηλικία, αριθμό ταυτότητας, ασφαλιστικό ταμείο). Ένας ασθενής μπορεί να έχει κάνει πολλές εισαγωγές, και για κάθε εισαγωγή πρέπει να γνωρίζουμε την ημερομηνία που έγινε, την αιτία (π.χ. έντονος πονοκέφαλος), την κλινική που την ανέλαβε, και +τους ιατρούς και τα μέλη του παραϊατρικού προσωπικού που απασχολήθηκαν. Επίσης για την διαχείριση κάθε εισαγωγής είναι υπεύθυνο ένα μέλος του νοσηλευτικού προσωπικού.
Σε κάθε εισαγωγή ενός ασθενούς πρέπει να αντιστοιχεί μια θεραπεία. Για κάθε θεραπεία πρέπει να καταγράφονται οι εξετάσεις που έγιναν, τα φάρμακα που χορηγήθηκαν, οι δοσολογίες των φαρμάκων, το συνολικό κόστος, και το αποτέλεσμα της θεραπείας.


9) Επισκευές Ηλεκτρονικών Συσκευών         

Θέλουμε να σχεδιάσουμε και να υλοποιήσουμε μια ΒΔ  για μια επιχείρηση επισκευής ηλεκτρονικών συσκευών στην οποία θέλουμε να διατηρούμε τις παρακάτω πληροφορίες:

Για κάθε αντικείμενο προς επισκευή πρέπει να γνωρίζουμε την κατηγορία του (π.χ. Η/Υ), το συγκεκριμένο είδος του (π.χ. laptop HP), και το μοντέλο του (πχ, 250 g5).
Η κάθε επισκευή αφορά ένα αντικείμενο και χρειάζεται να αποθηκεύουμε την ημερομηνία άφιξης του αντικειμένου, την περιγραφή της εργασίας που έγινε, την ημερομηνία ολοκλήρωσης της επισκευής, και το συνολικό κόστος.
Για κάθε κατηγορία αντικειμένων είναι υπεύθυνος ένας τομέας της επιχείρησης. Για κάθε τομέα πρέπει να γνωρίζουμε την διεύθυνση στην οποία στεγάζεται, το πλήθος των υπαλλήλων στον τομέα, και τα στοιχεία του διευθυντή τομέα (όνομα, διεύθυνση, email).
Στην κάθε επισκευή συμμετέχουν ένας ή περισσότεροι υπάλληλοι του κατάλληλου τομέα. Όλοι οι υπάλληλοι που συμμετέχουν σε μια επισκευή πρέπει να καταγράφονται. Επίσης, πρέπει να καταγράφεται ο χρόνος απασχόλησης του κάθε υπαλλήλου στην συγκεκριμένη επισκευή.
Για κάθε υπάλληλο της επιχείρησης πρέπει να γνωρίζουμε το όνομα, την διεύθυνση, τα έτη προϋπηρεσίας, και τον μηνιαίο μισθό. 
Για κάθε πελάτη, καταγράφουμε το όνομα του, τη διεύθυνσή του, ένα τηλέφωνο επικοινωνίας, τα αντικείμενα που έχει φέρει για επισκευή, και το συνολικό κόστος των επισκευών για τα αντικείμενα αυτά.
Μια επισκευή περιλαμβάνει αλλαγή μηδέν ή περισσοτέρων εξαρτημάτων (π.χ., μπαταρία). Για κάθε εξάρτημα καταγράφουμε τον μοναδικό κωδικό αριθμό του, το όνομα του εξαρτήματος, το κόστος του, και τον προμηθευτή του.
Οι προμηθευτές των εξαρτημάτων είναι εταιρίες για τις οποίες πρέπει να γνωρίζουμε το όνομα τους, την κατηγορία ειδών που κατασκευάζουν, την διεύθυνση της έδρας τους, και το πλήθος των εξαρτημάτων που έχουν προμηθεύσει. Η προμήθεια ενός εξαρτήματος μπορεί να γίνει είτε για τις ανάγκες μια συγκεκριμένης επισκευής είτε επειδή το εξάρτημα αυτό λείπει από το στοκ της επιχείρησης. Η πληροφορία αυτή πρέπει να καταγράφεται για κάθε εξάρτημα που προμηθεύεται η επιχείρηση.


10) Διαχείριση Πολυκαταστήματος         

Το ζητούμενο είναι η σχεδίαση και υλοποίηση μιας ΒΔ για τις ανάγκες ενός πολυκαταστήματος. Όλα τα προϊόντα του καταστήματος είναι καταχωρημένα στη ΒΔ. Θα πρέπει να αποφασίσετε εσείς ποια θα συμπεριλάβετε στην σχεδίαση, σε λογικά πλαίσια. H ΒΔ του καταστήματος πρέπει να διατηρεί τις παρακάτω πληροφορίες: 

Τις κατηγορίες ειδών που πωλούνται στο κατάστημα (π.χ. γάλα, δημητριακά, σαμπουάν, κτλ.). Για την κάθε κατηγορία πρέπει να γνωρίζουμε τον όροφο και τον διάδρομο του καταστήματος στον οποία διατίθενται τα συγκεκριμένα είδη.
Τα είδη αντικειμένων που πωλούνται στο κατάστημα (π.χ. γάλα Μεβγάλ 0.5 λτ., σοκολάτα ΙΟΝ 100 γρ., κτλ.). Το κάθε είδος αντικειμένων έχει ένα όνομα, ένα κόστος, και μια σύντομη περιγραφή. Επίσης γνωρίζουμε το πλήθος των αντικειμένων αυτού του είδους που βρίσκονται στο στοκ του καταστήματος. 
Κάθε συγκεκριμένο αντικείμενο ανήκει σε ένα είδος και χαρακτηρίζεται από ένα μοναδικό κωδικό. Π.χ. μπορεί να βρίσκονται στο στοκ 20 κουτιά γάλα Μεβγάλ 0.5 λτ. Το κάθε κουτί έχει δικό του κωδικό.
Η κάθε αγορά που γίνεται από έναν πελάτη περιλαμβάνει ένα σύνολο αντικειμένων. Πρέπει να γνωρίζουμε το είδος κάθε αντικειμένου, τους κωδικούς τους, το συνολικό κόστος, την ημερομηνία της αγοράς. και τον τρόπο πληρωμής.
Αν η πληρωμή μιας αγοράς έγινε με κάρτα, πρέπει να γνωρίζουμε τα στοιχεία της κάρτας. Δηλ. τον κάτοχο, τον αριθμό, την ημερομηνία λήξης, και το είδος της κάρτας (π.χ. Master, Visa, κτλ.).
Για κάθε πώληση που γίνεται υπάρχει ένας υπεύθυνος υπάλληλος πώλησης που την διαχειρίστηκε καθώς και μια απόδειξη ή ένα τιμολόγιο που αφορά την πληρωμή της. Για κάθε απόδειξη πρέπει να γνωρίζουμε τον κωδικό. Για κάθε τιμολόγιο, τον κωδικό και το ΑΦΜ. 
Ο κάθε πελάτης, εφόσον το επιθυμεί, έχει μια κάρτα μπόνους την οποία χρησιμοποιεί για να μαζεύει πόντους στις αγορές του. Η κάθε κάρτα έχει έναν συγκεκριμένο κωδικό, ένα πλήθος πόντων, και το όνομα του πελάτη στον οποίο αντιστοιχεί. Σε κάθε αγορά γίνεται πίστωση πόντων στην κάρτα ανάλογα με το ποσό της αγοράς. 
Στο κατάστημα εργάζονται ορισμένοι υπάλληλοι οι οποίοι είναι υπεύθυνοι για τη διαχείριση του. Πρέπει να γνωρίζουμε τα ονόματα τους, τις διευθύνσεις τους, και τους μισθούς τους. Επίσης πρέπει να γνωρίζουμε την κατηγορία στην οποία ανήκουν. Υπάρχουν τέσσερις κατηγορίες: πωλήσεις, ασφάλεια, διαχείριση. Για το προσωπικό πωλήσεων πρέπει να γνωρίζουμε τον κωδικό του ταμείου που έχουν αναλάβει. Για το προσωπικό ασφάλειας πρέπει να γνωρίζουμε την βάρδια που καλύπτει (πρωί, απόγευμα, βράδυ). Για το προσωπικό διαχείρισης πρέπει να γνωρίζουμε τους διαδρόμους του καταστήματος που διαχειρίζεται.
Αν το στοκ ενός είδος προϊόντος πέσει κάτω από το κατώτερο επιτρεπτό του όριο, πρέπει να γίνει παραγγελία για νέα αντικείμενα του προϊόντος. Την παραγγελία διαχειρίζεται ένας υπάλληλος διαχείρισης και έχει κωδικό, ημερομηνία, είδος προϊόντος και πλήθος αντικειμένων που παραγγέλλονται.
                  
                         
11) Διαχείριση Καταστήματος Εστίασης         

Το ζητούμενο είναι η σχεδίαση και υλοποίηση μιας ΒΔ για τις ανάγκες ενός καταστήματος εστίασης. H ΒΔ του καταστήματος πρέπει να διατηρεί τις παρακάτω πληροφορίες: 

Τις κατηγορίες ειδών που πωλούνται στο κατάστημα (π.χ. κρεατικά, σαλάτες, αναψυκτικά, ποτά, κτλ.).  Η κάθε κατηγορία έχει ένα όνομα και μια περιγραφή.
Τα είδη αντικειμένων που πωλούνται στο κατάστημα (π.χ. σαλάτα του σεφ, πορτοκαλάδα, μπύρα κτλ.). Το κάθε είδος αντικειμένων ανήκει σε μια κατηγορία κι έχει έναν κωδικό, ένα όνομα, ένα κόστος, και μια σύντομη περιγραφή. Επίσης στην περίπτωση αναψυκτικών και ποτών γνωρίζουμε το πλήθος των αντικειμένων αυτού του είδους που βρίσκονται στο στοκ του καταστήματος. 
Η κάθε παραγγελία που γίνεται από μια παρέα πελατών περιλαμβάνει ένα σύνολο αντικειμένων. Πρέπει να γνωρίζουμε το είδος κάθε αντικειμένου, την ποσότητα από κάθε αντικείμενο, το συνολικό κόστος, την ημερομηνία. και τον τρόπο πληρωμής.
Αν η πληρωμή έγινε με κάρτα, πρέπει να γνωρίζουμε τα στοιχεία της κάρτας. Δηλ. τον κάτοχο, τον αριθμό, την ημερομηνία λήξης, και το είδος της κάρτας (π.χ. Master, Visa, κτλ.).
Για κάθε παραγγελία που γίνεται υπάρχει ένας σερβιτόρος που την διαχειρίστηκε καθώς και μια απόδειξη ή ένα τιμολόγιο που αφορά την πληρωμή της. Για κάθε απόδειξη πρέπει να γνωρίζουμε τον κωδικό. Για κάθε τιμολόγιο, τον κωδικό και το ΑΦΜ. 
Ο κάθε πελάτης, εφόσον το επιθυμεί, έχει μια κάρτα μπόνους την οποία χρησιμοποιεί για να μαζεύει πόντους στις επισκέψεις του στο κατάστημα. Η κάθε κάρτα έχει έναν συγκεκριμένο κωδικό, ένα πλήθος πόντων, και το όνομα του πελάτη στον οποίο αντιστοιχεί. Σε κάθε παραγγελία γίνεται πίστωση πόντων στην κάρτα ανάλογα με το ποσό της παραγγελίας. 
Στο κατάστημα εργάζονται ορισμένοι υπάλληλοι οι οποίοι είναι υπεύθυνοι για τη διαχείριση του. Πρέπει να γνωρίζουμε τα ονόματα τους, τις διευθύνσεις τους, και τους μισθούς τους. Επίσης πρέπει να γνωρίζουμε την κατηγορία στην οποία ανήκουν. Υπάρχουν τέσσερις κατηγορίες: σερβιτόροι, μάγειρες, διαχείριση. Για τους σερβιτόρους πρέπει να γνωρίζουμε τους κωδικούς των τραπεζιών που έχουν αναλάβει. Για τους μάγειρες πρέπει να γνωρίζουμε την βάρδια που καλύπτουν (πρωί, απόγευμα, βράδυ). Για το προσωπικό διαχείρισης πρέπει να γνωρίζουμε τον τομέα του καταστήματος που διαχειρίζεται (π.χ. ταμείο, προμήθειες, καθαριότητα).
Αν το στοκ ενός είδος προϊόντος (σε αναψυκτικά και ποτά) πέσει κάτω από το κατώτερο επιτρεπτό του όριο, πρέπει να γίνει παραγγελία για νέα αντικείμενα του προϊόντος. Την παραγγελία διαχειρίζεται ένας υπάλληλος διαχείρισης και έχει κωδικό, ημερομηνία, είδος προϊόντος και πλήθος αντικειμένων που παραγγέλλονται.
                                                                                                                    

12) Σύστημα Διαχείρισης Αθλητικού Συλλόγου    

Το ζητούμενο είναι ο σχεδιασμός και η υλοποίηση μιας ΒΔ για την διαχείριση ενός αθλητικού συλλόγου. Θέλουμε να κρατάμε τις εξής πληροφορίες:

Ο σύλλογος έχει διάφορα τμήματα, το καθένα από τα οποία αντιστοιχεί σε ένα άθλημα. Το κάθε τμήμα χωρίζεται σε κατηγορίες ανάλογα με την ηλικία των αθλητών. Υπάρχουν τρεις κατηγορίες για κάθε τμήμα (παίδων, εφήβων, ενηλίκων). Κάθε κατηγορία χωρίζεται σε δύο ομάδες (αρρένων και θηλέων). Για κάθε ομάδα πρέπει να γνωρίζουμε το πλήθος των εγγεγραμμένων αθλητών και αθλητριών. 
Για κάθε αθλητή και αθλήτρια πρέπει να γνωρίζουμε τα προσωπικά στοιχεία (όνομα, διεύθυνση, ηλικία) καθώς και την ομάδα στην οποία ανήκει. Ένας αθλητής ή αθλήτρια μπορεί να συμμετέχει το πολύ σε τρεις ομάδες. 
Η κάθε ομάδα έχει έναν προπονητή για τον οποίον πρέπει να γνωρίζουμε τα εξής: ID, όνομα, ειδικότητα, διεύθυνση, email. 
Κάθε εγγραφή στον σύλλογο πρέπει να καταγράφεται. Συγκεκριμένα, πρέπει να γνωρίζουμε τον κωδικό εγγραφής, τον/την αθλητή/αθλήτρια που αφορά η εγγραφή, την ημερομηνία της εγγραφής και το ποσό που κόστισε, καθώς και το τμήμα στο οποίο έγινε η εγγραφή.
Ο σύλλογος διοργανώνει αγώνες για τους οποίους χρειάζεται να καταγράφονται τα εξής: ημερομηνία, τμήματα που συμμετέχουν, πλήθος αθλητών σε κάθε άθλημα. 
Για κάθε άθλημα σε κάθε αγώνα πρέπει να καταγράφονται οι τρεις πρώτοι στην κατάταξη καθώς και το πλήθος των θεατών που παρακολούθησαν τον αγώνα. 
Εκτός από τους προπονητές, στον σύλλογο απασχολούνται και άλλοι υπάλληλοι για τους οποίους πρέπει να καταγράφονται τα προσωπικά στοιχεία (ID, όνομα, ειδικότητα, διεύθυνση, email) καθώς και η ειδικότητα τους και τα έτη εργασίας στον σύλλογο.
Οι υπάλληλοι της οικονομικής διαχείρισης του συλλόγου είναι υπεύθυνοι για τις εγγραφές. Μια εγγραφή γίνεται από έναν τέτοιο υπάλληλο. 
Οι υπάλληλοι της γραμματειακής υποστήριξης είναι υπεύθυνοι για την οργάνωση των αγώνων. Σε κάθε διοργάνωση αγώνων μπορεί να εμπλέκονται πολλοί τέτοιοι υπάλληλοι. Ο κάθε ένας είναι υπεύθυνος για την οργάνωση ενός αθλήματος. 


1)  Οργάνωση Εκθέσεων


2)  Σύστημα Διαχείρισης Κινηματογράφου  


3) Σύστημα δανεισμού μίας βιβλιοθήκης.  
        

4) Συνεργείο Αυτοκινήτων         

                            
5) Κατάστημα Πώλησης Η/Υ         


6) Σύστημα Κράτησης Αεροπορικών Θέσεων   

          
7) Σύστημα Ηλεκτρονικών Κρατήσεων σε Μουσείο    


8) Διαχείριση Νοσοκομείου    


9) Επισκευές Ηλεκτρονικών Συσκευών         


10) Διαχείριση Πολυκαταστήματος         

                  
                         
11) Διαχείριση Καταστήματος Εστίασης         



12) Σύστημα Διαχείρισης Αθλητικού Συλλόγου    

                                                            
